---
title: ไต้หวัน ไร้โชค-โลกกลม-คนซวย
tags:
 - Phanku's story
 - Traveling story
date: 2023-04-30 14:44:00 +0700
thumbnail:
---
ทริปแรกที่ไปเที่ยวกับแฟนที่คบกันมากว่า 4 ปี(ตั้งแต่ช่วงเรียนปตรี) และ จุดเริ่มต้นที่ทำให้เราอยากเขียน blog

## ทริป 6 วัน 5 คืน และ เรื่องราววุ่น ๆ

ไต้หวัน เมื่อพูดถึงประเทศนี้เรียกได้ว่าเป็นประเทศแห่งชานม แต่โดยปกติแล้วตอนอยู่ไทย เราทั้งคู่ไม่มีใครกินชานมไข่มุกเลย มีแค่ผม ที่พอจะกินบ้างเป็นครั้งคราว แต่ไม่ได้ชอบถึงขนาดต้องกินทุกวัน จุดเริ่มต้นของทริปนี้คือแฟนผมไม่เคยไปไต้หวัน  ส่วนตัวผมเคยมากับที่บ้านแล้วครั้งนึงสมัยม.ปลาย แต่เป็นทริปที่แค่ เดินๆ กินๆ ไปตาม landmark ผมเลยให้แฟนเป็นคนออกแบบที่เที่ยวและจัดเส้นทางทั้งหมด(เด็กเวรโยนงาน) ผมเลยรับหน้าที่ หาของกินบริเวณที่เที่ยว ด้วยการใช้เซนส์เด็กอ้วนของผมเลือกทั้งคาวหวาน ชานม และ กาแฟ

### แค่วันเริ่มเดินทางก็พีคแล้ว

เราจองทริปนี้กันมานานมากแล้ว เรียกได้ว่าหลัก 3-4 เดือนได้
จุดพีคแรกที่เราสองคนเกิด นั้นคือ ไต้หวันได้ออกแคมเปญแจกเงิน 10,000 TWD สำหรับนักท่องเที่ยวที่มาเที่ยวตั้งแต่วันที่ **1 May** เป็นต้นไป ใช่ครับ เราทั้งคู่จองตั๋วไปแล้วและจะไปถึงไต้หวันในวันที่ **30 Apr** ก่อนเริ่มแคมเปญ 1 วัน แหม่ อะไรจะไม่มีดวงขนาดนั้น
ซึ่งวันแรกของการเที่ยวก็ไม่มีอะไรมากมาย ไปที่เที่ยว ไปหาของกินที่เล็งไว้

ในส่วนของที่พัก เราพักที่ *[Caesar Metro Hotel Taipei][hotel]* ติดกับสถานีรถไฟฟ้า Wanhua

<br/>

### One day trip ที่ต้องออกนอกเมือง ก็พีคเช่นกัน

ในวันที่ 2 เราจะเดินทางออกไปนอกเมืองกัน เพื่อนที่จะไปฟาร์มแกะ(Qingjing Farm) ซึ่งโดยปกติ เขาจะขึ้นไปนอนกัน 1 คืน เพราะเราต้องเดินทางด้วยบัสที่หมดไวมาก

วิธีเดินทาง:
- จาก Taipei เราจะต้องนั่งรถไฟ/รถบัส หรือ อะไรก็ได้ ไปที่ Taichung
- จากสถานีกลาง Taichung เราจะต้องขึ้นบัส เพื่อไปยัง Qingjing Farm

สำหรับเราที่เป็น One day trip เราจึงต้องศึกษารถขากลับด้วย โดยรถรอบสุดท้ายที่กลับ Taichung จะออกจากฟาร์มแกะประมาณ 3.30 PM

*ความพีคคือ* ใช่ครับเราไปถึงฟาร์มแกะเวลา 2.00 PM มีเวลาเดินประมาณ 1 ชั่วโมง ทั้งวันนี้ของเรา แทบไม่ได้กินอะไรเลย นอกจากซื้อของกินเล่นในซุปเปอร์ ก่อนขึ้นรถขามา น้ำแทบไม่ได้กิน ข้าวได้กินมื้อแรกตอน 5 PM เพราะเมื่อถึงฟาร์มแกะ เราก็รีบเดิน ๆ เที่ยวเลย

{: .figure}
> ![](/assets/2023-05-01/day2pic1.jpeg){: height="350"}
>
>  แกะน้อยเดียวดาย

แต่ก็ยังโชคดีที่เที่ยวได้ครบทุกจุดที่อยากเที่ยว แม้จะร้อนรนนิดหน่อย อีกทั้งยังใช้เวลาได้ไม่เต็มอิ่มกับทุกจุด แต่ก็ทำเวลาได้ดีและกลับมาขึ้นรถบัสทันเวลา พอตอนนั่งรถกลับเลยคิดว่าจะเดินหาร้านข้าวกินที่ Taichung มีร้านไอติมชื่อดังอยู่เราทั้งคู่อยากไปมาก เรียกได้ว่าตั้งใจรอร้านนี้มากกว่าฟาร์มแกะ ส่วนข้าวก็แวะร้านข้างทางอะไรก็ได้ตอนนี้หิวเต็มที่ กินอร่อยทุกอย่างแหละ ซึ่งตอนระหว่างนั่งรถไฟกลับ Taipei ก็ได้คุยกันว่า อืม ไม่สนุกเลยเนอะวันนี้ เพราะมันทั้งเหนื่อยเดินทาง เหนื่อยเดิน เลยคิดกันว่า รอบหน้าจะไม่ทำ trip ที่เวลาเดินทางคลาดเคลื่อนไม่ได้แล้ว จะวางแผนหลวงๆ ให้ไม่ต้องเร่งรีบจนเกินไป

{: .figure}
> ![](/assets/2023-05-01/day2pic2.jpeg){: height="350"}
>
>  Taichung ยามค่ำคืน


<br/>


### Newbie หัดเดินเทรล และ หนึ่งวันพันเรื่อง

ในวันที่ 3 ของทริป เราวางแผนจะไปเที่ยวโซน Keelung โซนเมืองท่าเรือของ ไต้หวัน โดยมีจุดเด่นคือตึกสีๆ และใช่ครับ เราสองคนไม่ได้ไปถ่าย 5555555
เรื่องราวมีตั้งแต่ เช้า จรดเย็น

แผนเที่ยววันนี้แบบคร่าวๆ คือ: ไปเดินเทรลที่ [Bitoujiao Trail][trail] จากนั้น นั่งรถเมล์จากที่เดินเทรล ไป [Jiufen][jiufen]

วิธีเดินทาง:
- จาก Taipei -> Keelung จำไม่ได้ว่าไปยังไง
- เราเดินทางด้วยรถเมล์เบอร์ 79x (ไม่แน่ใจหมายเลข)จาก Keelung ไปที่เดินเทรล Bitoujiao
- นั่งรถเมล์ จาก Bitoujiao ไป Jiufen

แน่นอนทุกการเดินทางมีเรื่องเล่า

<br/>

#### เมื่อรถเมล์ไต้หวัน ดันเหมือนไทย

เริ่มต้นด้วยจาก Keelung ไป Bitoujiao เรารอที่ป้ายรถเมล์เพื่อรอรถเบอร์ 79x ไรสักอย่าง ซึ่งรถก็มาพอดี เรากับแฟนดีใจเอาวะ วันนี้ไม่คอนเทนต์แล้วสบายตัวสบายใจสุดๆ ขึ้นรถไปมีกลุ่มคนไทย 3 กลุ่ม คู่เรา อีกคู่นึง และ แก๊งคนไทยเกือบ 10 คน เราก็อะ วางใจ เขาน่าจะไปทางเนี้ยแหละ เพราะเป็นรถเมล์สายฮิตที่นั่งไปลงที่เที่ยวยอดนิยมได้ (ถ้าจำไม่ผิดจะมี หอสมุด กับ หาดอะไรสักอย่าง ไม่แน่ใจ)

เรานั่งรถกันไปสักพักไม่ได้เปิดแมพดูอะไรเพราะยังไงคิดว่ารถไปถึงแน่ สักพัก กลุ่มคนไทย 10 คน พูดขึ้นมาว่า ลงๆ คะ รถมาผิดทาง เราจึงเอ๊ะและเปิดแมพ ใช่ครับ รถแม่งไม่วิ่งตามที่คิด นรกแตกมาก เลยรีบลงแล้วก็ไปรอป้ายตรงข้าม ส่วนอีกคู่ก็นั่งไป ไม่ได้ลงตาม

เรื่องพีคแรกคือ พอรถคันที่เราสามารถนั่งกลับเข้าไปในตัวเมือง Keelung มา เราได้เจอคู่คนไทยนั่งอยู่บนรถ เรากับแฟนก็กลั้นขำกันแล้วหนึ่งแมทช์ ด้วยความอยากรู้เราเลยไปถามเขา ทั้งคู่เล่าว่า รถมันกลับอู่ แล้วก็เปลี่ยนคนขับ เขานั่งไปจนสุดสายเลย จนไปเจอคนไต้หวันช่วยไว้ แล้วบอกว่าให้นั่งคันนี้กลับมา

เรื่องพีคที่สอง กลุ่มคนไทยที่ลงไปก่อนหน้านั้น ก็ขึ้นมาอีก ใช่ครับ กลั้นขำกันหมดทั้งเราทั้งแฟน ทั้งอีกคู่ 5555555 สุดท้ายเราก็วนกลับมาป้ายรถเมล์เดิม หลังเวลาไป 1 ชั่วโมง จากนั้นรถคันนี้แหละ ก็พาเราไปถึงที่เดินเทรล

{: .figure}
> ![](/assets/2023-05-01/day3pic1.jpeg){: height="350"}
>
>  Bitoujiao Trail

#### เรื่องระทึก การตัดสินใจ และ โชคชะตา

หลังจากเดินเทรลเสร็จก็มารอรถเพื่อจะไป Jiufen เรื่องระทึกต่อมานั้นคือ เพราะรถเมล์คันที่คาดไว้ ไม่วิ่ง เรานั่งรอกัน 30 นาที ก่อนรถจะมาถึงป้าย แต่ปรากฎว่า รถคันนั้นไม่มา เราเช็คในแอพก็แล้ว ในเว็บก็แล้ว แต่ก็ไม่เห็นความผิดปกติอะไร จนเราต้องมาวางแผนเดินทางกันใหม่ เราเปิดเช็คตารางรถเมล์ที่จะมาเข้าป้ายนี้ทั้งหมด พบว่า มีเหลือแค่ 2 คันเท่านั้น
1. รถเมล์ที่วิ่งไป Ruifang
2. (รถคันที่เรารอแล้วไม่มา) วิ่งตรงไป Jiufen เลย

ซึ่งถ้านั่งคันแรก เรายังไปหารถ เพื่อนั่งขึ้นไป Jiufen ได้ แต่เมื่อรถมาถึง สภาพรถนั้นดูโทรมมาก ไม่คิดว่าจะวิ่งได้ ให้นึกภาพ เมล์แดงในกทม แต่เป็นคันเล็กๆ สำหรับไม่เกิน 15 ที่นั่ง คนขับเปิดประตูมา แล้วก็พูดจีนใส่ไม่หยุด คนในป้ายก็เดินมาแล้วก็ทำท่าแบบ ขึ้นสิๆ ๆ แต่คือ เรากับแฟนตัดสินใจว่าจะเสี่ยงดวงกับคันสุดท้ายดีกว่า

ซึ่งรถเมล์คันที่เราเลือกที่จะฝากชีวิตไว้ก็มาตรงเวลาตาม schedule (โอ้ย โล่งอก เกือบคอนเทรนต์นั่ง Uber กลับแล้วไหม) แต่ยังไม่จบ การนั่งรถเมล์ขึ้นไป Jiufen ทำให้ได้ประสบการณ์รถเมล์ที่ไม่มีเบรควิ่งขึ้น-ลงเขา ด้วยเลนถนนที่รถเก๋ง2คันสวนกันก็แทบจะตกเขาแล้ว (น้ำตาผมจะนอง อาบสองแก้ม)

และแล้วเราก็มาถึง Jiufen เหมือนจะโล่งใจ ได้เดินเที่ยว, กิน, ช้อป(แม่ค้าพูดไทยชัดกว่าเราอีก)
ไม่ว่าจะเป็น เสี่ยวหลงเปา, ไอติมถั่วตัด, จุดถ่ายรูปหน้าโรงน้ำชา

แต่ยังครับ ยังไม่จบ เพราะชีวิตต้องติดคอนเทรนต์ เราวางแผนว่าจะลงจาก Jiufen ตอน 7 PM เพราะเริ่มเหนื่อยจาก activity ทั้งวัน และ ฝนก็เริ่มตกลงมาอ่อยๆ(พยากรณ์บอกว่าฝนไม่ตก) แล้ว
แต่ใช่ครับ เรามายืนรอรถเมล์ แต่ไม่มีรถให้กลับ เนื่องจากผู้โดยสายที่ต้องการจะลงไปตัวเมืองค่อนข้างเยอะ(ทุกคนเหมือนจะรีบกิน รีบกลับ เพราะกลัวฝนตกกัน) และใช่ครับ เรายืนตากฝนกันอย่างผู้ประสบภัย เริ่มมี Taxi แถวนั้นมาถามว่า ใครจะกลับ Taipei main station ไหม คนละ 500 TWD(มั้ง แต่จำได้ว่าแพงอยู่) และยันคนเข้าไปเยอะมาก น่าจะ 7 คนไม่รวมคนขับ ซึ่งในระหว่างต่อแถวเราเจอกลุ่มคนไทย เลยหันไปถามว่า ผมว่าจะเรียก Uber หารกันไหมครับ เพราะว่าถูกกว่า Taxi พวกนี้ แต่สุดท้ายก็ไม่มีใครรับ จนสุดท้ายได้กลับจริง 9 PM ด้วยรถเมล์มาที่ Ruifang แล้วนั่งรถไฟต่อ ไป Taipei main และใช่ครับ พอรถจากรถเมล์ ก็ต้องวิ่งหางจุกตูดไปขึ้นรถไฟ เพราะกำลังจะออกใน 2 นาที ไม่งั้นต้องรอขบวนถัดไปอีก 45 นาที

{: .figure}
> ![](/assets/2023-05-01/day3pic2.jpeg){: height="350"}
>
>  Jiufen

### รูปถ่ายราคา 1500 บาท
วันที่ 4 แล้ว คิดว่าชีวิตควรได้เที่ยวแบบปกติสุขบ้าง วันนี้เราไปเที่ยวหมู่บ้าน [Maokong][maokong] ที่จะต้องนั่งกระเช้าขึ้นไป ตอนขึ้นกระเช้า ก็ต้องนั่งรวมกับคู่อื่น ซึ่งเขาเป็นคู่คนเกาหลี เราจึงถามว่า ถ่ายรูปคู่ให้ไหม เขาก็ชวนคุย ถามเรามาจากไหน เขาก็เอ่อ เค้าเลยมาไทยนะ มาทำงานที่ระยอง เราก็ เอ้าาา ผมคนระยองครับลูกพี่ พี่มาทำอะไรที่ไหน ก็คุยกันสนุกสนาน ผลัดกันถ่ายรูปคู่ให้กัน ไป-มา

จนมาถึงหมู่บ้าน **เรื่องมันเกิดขึ้น** เมื่อผมอยากถ่ายรูปภรรยาทีเผลอ เราก็ต้องลงทุน(เสียงพี่ลูกกอล์ฟ) ด้วยความที่เห็นแสงที่ลงตัว ทุกอย่างลงตัวหมด องค์ประกอบภาพ รีบร้อนวิ่งไปเพราะกลัวจะไม่เผลอจริง จนเสื้อไปเกี่ยวกับพร้อบแต่งที่ทางหมู่บ้านเขาจัดไว้ ซึ่งมีตะปูผะเหยอขึ้นมานิดนึง ผลคือ ได้ภาพสมใจ แต่แลกกับแขนเสื้อ Stussy ขาย เศร้าตรงที่พึ่งใส่ได้ครั้งเดียว ;__;

{: .figure}
> ![](/assets/2023-05-01/day4pic1.jpeg){: height="350"}
>
>  และนี้คือภาพที่ได้ (จริงๆมีมากกว่านี้ แต่รูปนี้ดีสุด)

### ความบังเอิญ และ โลกกลม
ในวันที่ 5 ชีวิตไม่ติดคอนเทนต์ใดๆ เราเดินเที่ยวเล่น และ กินของกินกันอย่างเอร็ดอร่อย โดยเฉพาะร้าน [FootD][footd] เป็นร้านขายอาหาร local ที่ไม่มีเมนูภาษาอังกฤษ *เมนูไฮไลท์* คือ ขนมปังหน้าช็อคโกแลต โดยที่ ช็อคโกแลตที่ทาเป็นของ homemade ที่ทางร้านทำขึ้นมาเอง

ส่วนความบังเอิญในวันนี้คือ จู่ๆ มี message ส่งมาจากเพื่อนสมัยปริญญาตรี ที่ตั้งแต่จบมาแทบไม่ได้เจอกันเลย จะเจอแค่นัดไปกินสุกี้ตี๋น้อย ซึ่งข้อความคือ **"มึงอยู่ไต้หวันหรอ?"** ความโลกกลมคือ ที่ไทยเราแทบไม่ได้เจอกัน แต่ดันโลกกลมอยู่ไต้หวันจังหวะเดียวกัน

จากนั้นผมก็ถามกลับไปว่า **"พักโรงแรมไหน?"** ใช่ครับคุณลองเดาได้ว่าความโบ๊ะบ๊ะอะไรเกิดขึ้น ความบังเอิญที่ว่าคือ เรานอนโรงแรมเดียวกัน และ ชั้นเดียวกัน เราจึงนัดเจอกันที่โรงแรมถามไถ่เล็กน้อย แล้วแยกย้ายกันไปพักผ่อน

### เที่ยววันสุดท้าย ที่ยังคงมีเรื่องราวอีก
วันนี้เป็นวันสุดท้ายที่จะได้เที่ยว เพราะเราจะเดินทางกลับในวันพรุ่งนี้ช่วงสายๆ
เราจึงไปเที่ยว Aquariums ที่ [X park][xpark] เราเลือกที่จะไปวันธรรมดา *เพื่อคนจะได้น้อยๆ* และ *ใช้เวลาได้อย่างมีความสุข* แน่นอนว่า จั่วหัวมาขนาดนี้ ก็ต้องตรงข้ามทั้งหมดนั้นแหละ เพราะเราได้เจอคณะทัวร์เด็ก"อนุบาล" มาทัศนศึกษา ซึ่งแน่นอนว่าเด็ก น่าจะอายุประมาณ 5 ขวบ คุณน่าจะพอเดาได้ว่ามันทั้ง วุ่นวาย และ กรี้ดเสียงดัง แค่ไหน. . .


หลังจากนั้นเราก็ไปช้อปที่ Ximen กินหม่าล่าหม้อไฟในตำนาน และ เนื่องจากเป็นช่วงวันแม่ เมื่อซื้อครบยอด เขาแจกร่มฟรี ซึ่งเป็นร่มกอล์ฟ ประเด็นคือต้องโหลดเพราะ "ใหญ่" และ "ยาวมาก" ยาวกว่ากระเป๋าเดินทางอีก

{: .figure}
> ![](/assets/2023-05-01/day5pic1.jpeg){: height="350"}
>
>  Xpark

สุดท้ายนี้ขอรวบรวมของกินทั้งหมดเอาไว้ที่ภาพเดียว
ขอบคุณที่ตามอ่านมาถึงตอนนี้ แอบสปอยล่วงหน้า คือ เรากำลังจะมีทริปไปสิงค์โปร์เร็วๆ นี้ ถ้ามี blog แปลว่า . . . มี คอน เทนต์ 555555

ขอให้สนุก และเพลิดเพลินกับเรื่องเล่า

{: .figure}
> ![](/assets/2023-05-01/food.jpg)

[hotel]: https://maps.app.goo.gl/JcuAxTXwxCxXaziK9
[trail]: https://maps.app.goo.gl/MK1CXdk8LsqFPem49
[jiufen]: https://maps.app.goo.gl/54ZwDMZU4ErsTYdE8
[maokong]: https://maps.app.goo.gl/VvumCc1VNtxFAQim8
[footd]: https://maps.app.goo.gl/xZS3BrhSpCqmfXDs6
[xpark]: https://maps.app.goo.gl/dZi444hsHcpwvzac8
